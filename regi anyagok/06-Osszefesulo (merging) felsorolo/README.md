# Összefésülő felsoroló

Az összefésülés gyakori elv a programozás közben, akkor használjuk ezeket az úgynevezett merging algoritmusokat, amikor több input forrásunk van, de mindegyik adatára szükségünk van a helyes eredmény meghatározásához. Az összefésülő felsoroló hasonló elvvel működik, több inputfájlt kell egyszerre kezelnünk és ezek adatai alapján valamilyen eredményt kiszámolni.

Ez általában a mi esetünkben azt jelenti, hogy két fájlt olvasunk egyszerre, viszont valamilyen módon váltogatnunk kell, hogy éppen melyiket olvassuk. Általában az inputfájljaink rendezettek, hogy a műveletigény kevesebb és a működési elv egyszerűbb legyen. Ez nem is olyan nagy elvárás, elvégre a rendezésre van rengeteg algoritmus, melyek közül egyet rászabadítva a mergelés előtt az inputokra ugyanazt az eredményt kapnánk (mi a félévben nem tanulunk rendező algoritmusokat azonban, azt elég lesz majd Algo 1-2-ből).

Klasszikus feladatokra nézünk példákat, pl. fájlok uniója, metszete, különbsége, szimmetrikus differenciája.
